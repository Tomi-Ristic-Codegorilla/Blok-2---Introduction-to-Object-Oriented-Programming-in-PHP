Bijlage 5 - Eindopdracht
Overleg met je tech coach wat op dit moment voor jouw situatie handig is om te doen.
Dit kan zijn het maken van een van de complexere eindopdrachten die hieronder beschreven staan. Afhangend van de tijd kan er ook besloten worden om eerst door te gaan met het volgende blok.

BELANGRIJK! 

Via de volgende link is een template app voor je opgesteld.  Download deze naar je eigen omgeving en maak hierin de gekozen eindopdracht. 

Als je in je applicatie gegevens moet invoeren mag je dit hardcoded doen. Dit hoeft dus NIET via een formulier te submitten. 

We zijn vooral aan het oefenen met het aan elkaar knopen en gebruiken van OOP.

Opdracht 1 - Taxikosten
Een taxibedrijf heeft een aantal taxi‟s. De volgende tarieven worden gehanteerd:

Per gereden km € 0,50. 
Daarboven per gereden minuut € 0,17. 
Van vrijdagavond 22.00 uur tot maandagochtend 7.00 uur geldt een toeslag van 15% (het begintijdstip is hiervoor bepalend).

Er dient een programma te worden ontwikkeld waarmee voor iedere taxirit de begin-en eindtijd (formaat hhmm), evenals de weekdag en de afstand kunnen worden ingevoerd. Voor elke rit moet het verschuldigde bedrag worden berekenden getoond. 

Verder moeten getoond kunnen worden:


cumulatief de totale inkomsten van het taxibedrijf.
De gemiddelde afstanden over alle gereden ritten. 
De langste ritafstand.
Opdracht 2 - Ouderbijdrage
Een basisschool berekent de ouderbijdrage als volgt:

Voor een kind jonger dan 6 wordt€ 38,= gerekend 
voor een kind jonger dan 10 (en niet jonger dan 6) € 50,=
voor een kind vanaf 10 jaar € 65,=.

Er dient een programma te worden ontwikkeld waarmee voor ieder kind de geboortedatum (formaat ddmmjjjj) kan worden ingevoerd. Voor elk kind moet de verschuldigde ouderbijdrage worden berekend en getoond. Verder moet getoond worden:

cumulatief de totale bijdrage
de leeftijd van de jongste leerling
het aantal kinderen in iedere categorie

Opdracht 3 - Autoverhuur
Een autoverhuurbedrijf bezit een aantal auto‟s. Deze auto‟s kunnen worden verhuurd. De volgende tarieven worden daarbij gehanteerd: Per gereden km € 0,18 (voor elke dag dat de auto verhuurd is zijn de eerste  100 km vrij). Daarnaast een bedrag van € 50,=per dag.

Er dient een programma te worden ontwikkeld waarmee voor iedere auto de begin-en einddatum (formaat ddmmjjjj) evenals de gereden afstand kunnen worden ingevoerd. 
Voor elke verhuurperiode moet cumulatief de verschuldigde kosten worden berekend en getoond. Verder moeten de totale inkomsten, de gemiddelde afstand en de langste huurperiode worden getoond.
Opdracht 4 - Camping
Bij een camping komen reserveringen binnen. De volgende tarieven worden door de camping gehanteerd: Per plaats € 15,=. Daarbij per persoon € 2,50 en voor de auto € 3,=. Van 11 juli t/m 15 augustus geldt een toeslag van 25%.

Er dient een programma te worden ontwikkeld waarmee voor iedere reservering de begin-en einddatum (formaat ddmmjjjj), evenals het aantal personen en wel of geen auto kunnen worden ingevoerd. Voor elke reservering moeten de verschuldigde kosten worden berekend getoond. Verder moeten cumulatief de totale inkomsten, het gemiddeld aantal dagen waarvoor gereserveerd wordt en het totaal aantal personen worden getoond.
Opdracht 5 - Schaatskampioenschap
Aan een schaatskampioenschap doet een aantal schaatsers mee. Achtereenvolgens worden de volgende afstanden verreden: 500 meter, 5000 meter, 1500 meter en 10000 meter. Tijden worden geregistreerd tot in honderdsten van seconden nauwkeurig. De tijden behaald op de verschillende afstanden worden omgerekend naar punten door elke tijd te herleiden tot een 500 meter tijd. De rijder met het laagste puntentotaal mag zich kampioen noemen.

Er dient een programma te worden ontwikkeld waarmee voor elke deelnemer achtereenvolgens de naam en de tijden (formaat mmsshh) kunnen worden ingevoerd. Van iedere rijder moet vervolgens het puntentotaal worden getoond en de tevens wie de winnaar is.

Opdracht 6 - Containerverhuur
Bij een containerverhuurbedrijf worden containers verhuurd. Daarbij worden de volgende tarieven gehanteerd: de huur bedraagt € 40,= per m3 per dag. Het afvoeren van een bak kost € 60,= als het volume van de bak 2 m3 of minder bedraagt, anders € 125,=. 

Er dient een programma te worden ontwikkeld waarmee voor iedere container, het volume van de bak, evenals de begin-en einddatum (formaat ddmmjjjj) van de huurperiode kunnen worden ingevoerd. Voor iedere verhuurde container moeten de verschuldigde kosten worden berekend en getoond. Daarnaast moeten cumulatief de totale inkomsten, het gemiddelde volume en de langste huurperiode worden getoond.

Opdracht 7 - Vakantiedagen
Het aantal vakantiedagen van werknemers van een bedrijf wordt als volgt berekend: werknemers van afdeling 1 hebben 24 basis vakantiedagen, werknemers van andere afdelingen hebben 20 basis vakantiedagen. Daarbij krijgen werknemers ouder dan 55 jaar 5 extra vakantiedagen en werknemers die meer dan 10 jaar in dienst zijn 3 extra vakantiedagen.

Er dient een programma te worden ontwikkeld waarmee voor iedere werknemer de geboortedatum en datum van indiensttreding (formaat ddmmjjjj) en een viercijferig werknemersnummer kunnen worden ingevoerd. Het eerste cijfer van het werknemersnummer komt overeen met de afdeling. Voor elke werknemer moet het aantal vakantiedagen worden bepaald en getoond. Verder moeten cumulatief het totale aantal vakantiedagen, het gemiddeld aantal dienstjaren en de oudste werknemer worden getoond.
Opdracht 8 - Contributie
Bij het bepalen van de jaarlijkse contributie voor een sportvereniging gelden de volgende regels: Seniorleden betalen € 150,=, juniorleden € 75,=. Men is senior lid als men 18 jaar of ouder is. Spelende leden betalen bovendien nog € 45,= bondscontributie.Voor leden die langer dan 7 jaar lid zijn, wordt op de clubcontributie 5% korting in rekening gebracht.

Er dient een programma te worden ontwikkeld waarmee voor elk lid de naam,geboortedatum en datum van ingang lidmaatschap (formaat ddmmjjjj) kunnen worden ingevoerd, evenals of het lid wel of niet spelend lid is. Voor elk lid moet de contributie berekend en getoond worden. Verder moet cumulatief de totale contributie, het gemiddeld aantal lidmaatschap jaren en het jongste lid worden getoond.
Opdracht 9 - Catering
Een bedrijf verzorgt de catering van personen. Voor de periode aangegeven met een begindatum en een einddatum wordt de administratie voor een aantal klanten verwerkt. Een klant kan op een dag een voorgerecht (3 euro) en of een hoofdgerecht (5 euro)en of een nagerecht (2 euro) gebruiken.Voor een klant wordt opgeslagen de naam, aantal voorgerechten, aantal hoofdgerechten en aantal gerechten die de klant heeft gehad.

Uiteindelijk wil het bedrijf de volgende informatie gepresenteerd hebben:
Het totaal omgezette bedrag; De gemiddelde omzet per dag; De naam van de klant die voor het hoogste bedrag heeft geconsumeerd; De naam van de klanten die wel voorgerechten maar nooit een nagerecht hebben gehad; De namen van de klanten die voor een hoger bedrag dan het gemiddelde per klant hebben geconsumeerd.

Opdracht 10 - Bootverhuur
Een bedrijf verhuurt speedboten. Voor Één bepaalde dag wordt elk van de tien aanwezige speedboten hoogstens 1 keer verhuurd. Gevraagd wordt een programma om de administratie van één dag bij te houden. Per boot worden de volgende gegevens vastgelegd: gewicht, aantal pk motorvermogen, lengte en bootnummer en de huurprijs per uur. Verder wordt afhankelijk van de verbruikte hoeveelheid brandstof een verhuur toeslag van 5 euro per liter berekend. Voor verhuurde boten wordt vastgelegd aanvangstijd verhuur, eindtijd verhuur,aantal liters verbruikte brandstof en opgelopen schade. Aan het einde van de dag wil de eigenaar de volgende gegevens gepresenteerd hebben: De totale omzet over alle boten; De totale verhuur tijd over alle boten; Het nummer van de boot met het hoogste brandstofverbruik per minuut tezamen met dit verbruik; Het percentage van de verhuurde boten dat schade heeft opgelopen; De boot die het kortst is verhuurd.
